# Traccia Esercizio
La regione Abruzzo, nell'ottica di razionalizzare la spesa sanitaria, ha promosso la realizzazione di un sistema informativo per poter analizzare i dati derivanti dai ricoveri effettuati nelle varie strutture ospedaliere (pubbliche e/o private) dislocate sul territorio. 

Ciascuna struttura appartiene ad una delle quattro AUSL in cui la regione è suddivisa (AUSL n.01-L'Aquila / AUSL n.02-Chieti, Lanciano, Vasto / AUSL n.03-Pescara / AUSL n.04-Teramo).

Di ogni struttura ospedaliera occorre memorizzare il codice, il nome, l'indirizzo, la città, la provincia, la AUSL di appartenenza, il tipo di struttura (se pubblica o privata). Di ciascun ricovero effettuato dalle varie strutture devono essere memorizzati: la data di inizio, la data di fine, la causa del ricovero. Deve, inoltre, contenere informazioni riguardo all'unità operativa in cui è avvenuta la degenza, al paziente coinvolto e agli eventuali interventi che sono stati effettuati.

Le unità operative sono classificate tramite un codice ed una descrizione (ad es. Medicina, Diabetologia, Ostetricia e Ginecologia, Ematologia, Terapia intensiva, Urologia ecc.). I pazienti sono identificati dal codice fiscale, cognome, nome, data di nascita, genere (M/F), indirizzo, città, provincia di residenza, recapito telefonico. Gli interventi sono classificati con codice, descrizione e costo.
